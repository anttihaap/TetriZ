# Käyttöohjeet

Kaikki toiminnallisuus ohjelmassa tapahtuu näppäimistön kautta. Ohjelman voi sulkea joko ikkunan X-merkistä tai valikon "Lopeta"-kohdasta.

**Käyttöliittymä:**

Käyttöliittymää selataan nuolinäppäimillä ylös ja alas. Valinta näkyy keltaisena ja muut valikon kohdat valkoisena. Siirtyminen toiseen valikkoon, pelin aloittaminen tai asetusarvon muuttaminen tapahtuu painamalla ENTER-painiketta, jolloin kyseisen valinnan toiminnallisuus tapahtuu.

**Asetukset-valikko:**

Asetus-valikon asetuksia voi muuttaa painamalla asetuksen kohdalla ENTER-näppäintä, jolloin asetuksen arvot muuttuvat. Poistuessasi päävalikkoon kyseiset asetukset jäävät voimaan.

Voit vaihtaa vaikeustasoa, päättää piirretäänkö varjopalaa tai näytetäänkö seuraavaksi luotava pala.

**Pelaaminen:**

Pelissä ideana on täyttää rivejä liikuttamalla ja kääntämällä tetris-paloja. Pala liikkuu automaattisesti tietyn ajan jakson välein riippuen pelin vaikeustasosta. Vaikeustasoa nostattamalla palat liikkuvat nopeammin alas ja rivien tuhoamisesta saa enemmän pisteitä. Rivit tuhoutuvat, kun ne ovat täysiä, ja mitä enemmän rivejä tuhotaan kerralla, sitä enemmän pisteitä saa. Peli loppuu, kun kenttä on niin täynnä ettei uutta palaa voida luoda.

* *Liikkuminen:* Voit liikuttaa palaa sivuttaissuunnassa nuolinäppäimillä. Ylöspäin-nuolinäppäimellä pala kääntyy 90-astetta oikealle. Alaspäin-nuolinäppäimellä pala siirtyy alas, jolloin pelin etenemistä ei tarvitse odottaa. SPACE-nappaimella pala siirtyy heti niin alas kuin mahdollista.